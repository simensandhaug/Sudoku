# Dokumentasjon for Sudoku

Forfatter: Simen Sandhaug
Dato: 14.04.2023

### Del 1: Beskrivelse av appen

I dette prosjektet har jeg utviklet et Sudoku-spill ved hjelp av Java og JavaFX for å skape en brukervennlig og interaktiv applikasjon. Målet med applikasjonen er å tilby brukeren et grensesnitt for å utføre Sudoku-oppgaver på en intuitiv og engasjerende måte.

Applikasjonen inneholder flere funksjoner som forbedrer brukeropplevelsen, inkludert muligheten til å laste opp tidligere spill ved å bruke et spesifikt format, lagre spillene sine for senere bruk og få helt nye spill valgt fra en forhåndsdefinert liste. I tillegg tilbyr appen en visuell tilbakemelding som indikerer om inputen brukeren skriver inn er gyldig eller ikke, og den inkluderer også tidsmåling for å spore hvor lang tid det tar å fullføre et spill.

For å sikre en effektiv og vedlikeholdbar kodebase, har jeg implementert Model-View-Controller (MVC) prinsippet i utformingen av applikasjonen. Dette har bidratt til å skille logikken og grensesnittet i appen, og har dermed gjort det enklere å utvide og forbedre funksjonaliteten underveis. Gjennom denne dokumentasjonen vil jeg beskrive hovedfunksjonene i applikasjonen, presentere et diagram som illustrerer en viktig del av appen, og reflektere rundt mine valg og forståelse av objektorientert programmering og pensum i emnet.
